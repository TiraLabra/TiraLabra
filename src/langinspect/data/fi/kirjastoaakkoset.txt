Kirjastoaakkoset

Pian alkavan uuden kouluvuoden kunniaksi Lumon kirjastossa innostuttiin tekemään kirjastoaakkosia. Ne kertovat sinulle tärkeitä asioita kirjastosta ja löytyypä joukosta muutama lukuvinkkikin.
A - Aakkoset 
Lainattavat aineistot on järjestetty kirjastossa omiin luokkiinsa aakkosjärjestykseen
B – Banaanit 
Vihreä, Keltainen, Punainen ja Sininen banaani ovat helppolukuisia kirjasarjoja, jotka auttavat lukemaan oppimisessa. Tarjolla on myös monia muita helppolukuisia sarjoja.
C – copyright 
Eli tekijänoikeus. Tämä on tärkeä asia myös kirjastossa.
D – diplomit 
Lukudiplomit innostavat lukemaan ja antavat hyviä lukuvinkkejä eri-ikäisille lukijoille.
E – Eräpäivä 
Eräpäivä tarkoittaa päivää, jolloin lainattu aineisto tulee viimeistään palauttaa.
F – Fantasiakirjallisuus 
Sukella velhojen, peikkojen, haltijoiden ja taikuuden maailmoihin!
G – Geoetsivät 
Suosittu kotimainen kirjasarja, johon on juuri ilmestynyt sarjan 4. osa: Geoetsivät autiolla saarella.
H - Helmeri 
Pääkaupunkiseudun kirjastojen yhteinen lemmikki, johon voit törmätä kirjastoissa tai verkkosivuillamme.
I - Ilmoittautumislomake 
Eli kirjastokorttihakemus, joka täytetään silloin, kun alle 15 –vuotias saa kirjastokortin.
J - Jokaiselle jotakin 
Tiesitkö, että joistain kirjastoista voi lainata mm. kävelysauvat, lumikengät tai vaikkapa ukulelen?
K – Kirjastokortti 
Kirjastokortti on hyvä olla aina mukana kirjastokäynnillä.
L – Lainaaminen 
Aineistot lainataan useimmissa kirjastoissa lainausautomaatilla.
M – Maksut 
Kirjaston käyttö on pääosin ilmaista.
N – Neuvontaa 
Kysy rohkeasti – henkilökunta neuvoo ja opastaa kirjastossa ja verkossa.
O – Oppia ikä kaikki 
Kirjasto on oppimisen apuna koko koulutaipaleen ajan. Ekalta luokalta jatko-opintoihin!
P – Palautus 
Lainatut aineistot palautetaan useimmissa kirjastoissa palautusautomaattiin. Palautus on hyvä
tehdä ajallaan…
Q - QR-koodit 
QR-koodeihin voi törmätä myös kirjastoissa…
R - Risto Räppääjä
Risto Räppääjä ja Sevillan saituri on juuri saapunut kirjastoihin!

S – Satutunnit 
Satutunteja järjestetään lähes jokaisessa kirjastossa.
T - Tunnusluku
Tarvitset tunnusluvun, kun lainaat lainausautomaatilla tai kun käytät kirjaston verkkopalveluja.

U – Uusiminen 
Lainoja voi uusia viisi kertaa, jos niissä ei ole varauksia.
V – Varaaminen 
Kätevä tapa saada lainaan kaikkien HelMet-kirjastojen aineistoja. Varaaminen on ilmaista Vantaan, Espoon ja Kauniaisten kirjastoissa.
W - www.helmet.fi 
Porttisi lukemattomiin mahdollisuuksiin!
X – Xbox 
Monia eri konsolipelejä voi sekä lainata että pelata useimmissa kirjastoissa.
Y – Yhteystiedot 
Yhteystietojen muuttumisesta on ilmoitettava kirjastoon välittömästi.
Z – Zorro
Tämäkin vanha seikkailuklassikko saatavana kirjastoista edelleen.

Å - Åberg, Alfons 
Hän on tunnettu ruotsalainen, suomeksi  Mallikas, Mikko!
Ä – Äänikirjat 
Vaihtoehto lukemiselle.
Ö – Öykkäröinti 
Häiritsevä käytös ei sovi kirjastoon.
