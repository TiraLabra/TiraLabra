@fiEevil Stöö (oikealta nimeltään Tommi Liikka) on suomalainen rap-artisti. Eevil Stöö tunnetaan hiihtopipon ja äänenmuuntimen käyttämisestä osana esiintymistään.

Eevil Stöö aloitti uransa Siniset Punaiset Miehet -nimisessä rap-duossa Harri Olinin kanssa nimellä Veli Stöö. Yhtye tuotti huumoripainotteista hip hopia vuoteen 2000 asti, jonka jälkeen artistit erkanivat omiin projekteihinsa.

Vuonna 2002 hänen taiteilijanimensä vaihtui muotoon Eevil Stöö ja hänen ensimmäinen studioalbumi Pinkkibikinihinkkichiksi julkaistiin Fjuu Recordsin kautta. Myöhemmin hän siirtyi Monsp Recordsille ja julkaisi kaksi joulu-EP:tä: Eevil Stöön joulumanteli + rusinat (2005) ja Joulustöö (2006). Vuonna 2006 Eevil Stöö julkaisi myös Proud to Be a Stöö -omakustannealbumin. Eevil Stöö kuuluu myös Murmurecordings -kollektiiviin. Eevil Stöö toimii myös DJ:nä nimellä Dead-O ja kuuluu Dead Boys Massive -kokoonpanoon johon kuuluu myös esimerkiksi Dead Kiddlähde?. Monsp Records julkaisi 16. marraskuuta 2011 Eevil Stöön Stöö of Destruction -albumin, jonka tuotannosta vastaa kokonaan DJ Kridlokk. Albumi nousi parhaimmillaan Suomen virallisen albumilistan sijalle 24.

Eevil Stöö ja Ceebrolisticseista tunnettu Koksukoo julkaisivat Fuck Vivaldi -nimisen albumin 20. heinäkuuta 2012. Koksukoo vastaa kokonaan albumin tuotannosta ja hän myös räppää albumin neljällä kappaleella. Albumilla vierailevat myös muun muassa DJ Kridlokk, OG Ikonen ja Julma-Henri. Albumin julkaisun kunniaksi järjestettiin myös Fuck Picasso -niminen taidenäyttely, jossa esiteltiin eri taiteilijoiden tekemiä Eevil Stööhön liittyviä teoksia kuten maalauksia, julisteita ja valokuvia. Näyttelyssä oli nähtävillä myös Fuck Vivaldi -albumin kannessa oleva rintakuva. Näyttely järjestettiin Helsingin Kalliossa 18.-22. heinäkuuta 2012. Näyttelyn kaikki teokset olivat myytävänä. Fuck Vivaldi nousi ilmestyttyään Suomen virallisen albumilistan kärkeen, ja se oli myös ehdolla Emma-gaalassa 2013 vuoden hiphop- reggae- ja urbanalbumi -palkinnon saajaksi.

Eevil Stöö julkaisi Stökiss -nimisen mixtapen Monsp Recordsin kautta 17. kesäkuuta 2013. 1. marraskuuta 2013 Stökiss lisättiin ladattavaksi ilmaiseksi Eevil Stöön Bandcamp-sivulle.

Eevil Stöö ja ja rap-artisti Aztra muodostavat MNTTT-nimisen duon, jonka debyyttialbumi Menetetyt julkaistaan 1. elokuuta 2014 Monsp Recordsin kautta. Albumi on osittain Aztran tuottama, ja siltä on julkaistu näytekappaleina kappaleet "Zombei" ja "F.A.A.R.A.O." Kappaleesta "Menetetyt" julkaistiin musiikkivideo 24. heinäkuuta.