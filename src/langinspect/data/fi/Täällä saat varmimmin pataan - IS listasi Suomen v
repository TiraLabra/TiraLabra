Täällä saat varmimmin pataan - IS listasi Suomen vaarallisimmat kunnat

Ilta-Sanomien selvityksen mukaan Virolahti on Suomen vaarallisin kunta.

Professori Marketta Kyttä Aalto-yliopistosta on yllättänyt, että pieni, noin 3 500 asukkaan Virolahti on maan vaarallisin asuinpaikka. Toisena ja kolmantena vertailussa majailevat Helsinki ja Vantaa eivät puolestaan yllätä asiantuntijaa.

"Virolahti kyllä hämmästyttää, koska se on niin pieni kunta. Voiko Venäjän rajan läheisyys selittää tätä? Kansainvälisestä kirjallisuudesta tiedetään, että koettu turvattomuus on enemmän urbaanien kuin pienten paikkakuntien ongelma, mikä liittyy siihen, että lähiyhteisöllisyys toteutuu urbaanissa ympäristössä harvemmin", kertoo Kyttä IS:lle.

Ilta-Sanomien selvityksestä selviävät myös maan turvallisimmat kunnat, joista peräti 12 ensimmäistä sijaitsevat Pohjamaalla tai Etelä-Pohjanmaalla.

"Markku T. Hyypän tutkimuksissa on puhuttu paljon siitä, että varsinkin ruotsinkielisellä Pohjanmaalla yhteisöllisyys on huipussaan, mikä näkyy henkisenä ja terveydellisenä hyvinvointina. Se taas on yhteydessä koettuun turvallisuuteen", Kyttä toteaa.

Alla IS:n kymmenen vaarallisinta kaupunkia.

Virolahti
Helsinki
Vantaa
Kemi
Kittilä
Turku
Kotka
Hanko
Enontekiö
Riihimäki
Ja tässä turvallisimmat.

Kuortane
Mustasaari
Korsnäs
Kristiinankaupunki
Teuva
Kauhava
Alajärvi
Lappajärvi
Soini
Karijoki
Selvityksessä IS käytti kymmentä eri mittaria, joista jokaisesta kunta sai plussaa tai miinusta. Miinusta kirjattiin muun muassa rikollisuudesta, asunottomuudesta, tapaturmien suuresta määrästä ja uhkailusta.