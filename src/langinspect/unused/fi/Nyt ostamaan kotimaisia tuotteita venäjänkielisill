Nyt ostamaan kotimaisia tuotteita venäjänkielisillä tuoteselosteilla

Viime syksynä esimerkiksi Valio muutti kaikki Venäjällä myytävät jogurtit lisäaineettomiksi, koska venäläiset suhtautuvat äärimmäisen nihkeästi lisäaineisiin ruuassaan. Venäjän kauppasaarto tarkoittaa sitä, että normaalisti Venäjälle menevät lisäaineettomat tuotteet saapuvat nyt kotimaan valikoimiin.

”Venäläinen haluaa saada ruokansa mahdollisimman luonnollisena. Tästä syystä muutimme tänä syksynä kaikki Venäjällä myytävät Valion jogurtit, joita on noin 30 erilaista, täysin lisäaineettomiksi. Jatkossa niihin käytetään vain maitoa, sokeria ja marjoja tai hedelmiä, eikä mitään muuta”, Valion johtoryhmän jäsen Mika Koskinen kertoo yhtiön blogissa.

Nyt on aika tukea suomalaista, mutta jos haluat lisäaineetonta, niin suosi tuotteita mistä löydät venäjänkieliset tuoteselosteet.