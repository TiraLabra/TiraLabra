Aleksis Salusjärvi Kiiltomadon päätoimittajaksi

HELSINGIN SANOMAT
Kirjoittamisen maisteri, kriitikko Aleksis Salusjärvi (s. 1980) on valittu Lukukeskuksen julkaiseman kirjallisuuskritiikin verkkolehden Kiiltomato.netin uudeksi päätoimittajaksi.

Salusjärvi on toiminut aiemmin Kritiikin Uutisten päätoimittajana. Hän aloittaa uudessa työssään syyskuun alussa.

Kiiltomadon väistyvä päätoimittaja on toimittaja, kirjailija Karo Hämäläinen, joka aloittaa syyskuussa kirjallisuuslehti Parnasson vastaavana tuottajana.

Kiiltomato.net on ilmestynyt vuodesta 2000.