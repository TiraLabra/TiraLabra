Lapset! YLE näyttää JUURI NYT K18-väkivaltaa!

Lauantaina 2.8. 2014 Oy Yleisradio Ab teki historiallisen ratkaisun. Se päätti jättää toimimatta niin sanotun ohjelmakartan mukaan.

Ohjelmakartalla (siis se, josta tarkastat tv-ohjelmasi) oli varma tieto. Yle näyttää kakkoskanavallaan (TV2) korkealaatuista amerikkalaista tv-draamaa, sarjaa "Wire". Yle onkin yhtiö, joka on maksanut Wire-sarjasta sen amerikkalaisille tuottajille. Itse asiassa Yle on järjestänyt asiansa niin, etteivät muut tv-yhtiöt Suomessa saa näyttää HBO-ohjelmia.

Menin telkkarin ääreen. Oli tulossa jakso, jota en ole nähnyt.

Sen sijaan, että Yle olisi ennalta ilmoitetun ohjelmakartan mukaisesti näyttänyt tv-sarjaa, eduskunnan alainen yhtiö päätyi toiseen ratkaisuun. Luvattu ohjelma peruttiin ja sen tilalla näytettiin videopeliä. Eikä mitä tahansa videopeliä, vaan kovan luokan väkivaltapeliä. 945 minuuttia yhtä menoa. Neljä tuntia.

Ei tätä kukaan usko, mutta linkki Ylen "urheilulähetykseen" löytyy tuolta: http://areena.yle.fi/tv/2303464
Ylen superpitkässä lähetyksessä tapetaan arabeja ja baskeja. Verta, veitsiä ja konepistooleja. Ja muuta kivaa. "Tanskalainen ampui lihamuuriin, vaikka olisi voinut ostaa kymppitonnilla rynkkyjä (rynkky = rynnäkkökivääri)". Ja tuota on tarjolla neljä tuntia. Ehkä on meidän veronmaksajien etu, kun Yle säästää Ukrainan ja Gazan -lähetyksissään ja jättää uutisoinnin yksityisille. Videopelin selostus taitaa olla valtionyhtiön ominta osaamisaluetta.

Yleläiset toki valehtelevat, että väkivaltavideopläjäys on "kulttuuriteko" ja "tv-historiaa".  Ei ole. Kyseessä on jenkkiläinen tv-formaatti, jonka Yle varasti. Amerikkalainen ESPN on maailman tärkein urheilukanava. Tuolta löytyy. http://ftw.usatoday.com/2014/07/espn-dota-2-international-esports/videog.... Yleläiset eivät ole kuuteen vuoteen keksineet muuta kuin ilmaisen aamupuuron.

Mikä parasta, Yle näyttää väkivaltapeliviedoa aamusta iltaan Areena-palvelussaan. Pikkuiset, Ylen ääreen.