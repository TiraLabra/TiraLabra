Ahto Apajalahti
Piraattipuolueen kaikille jäsenille avoin puoluekokous kutsutaan koolle sunnuntaiksi 17.8.2014 klo 11.00 osoitteeseen Allianssi-sali, Allianssi-talo, Asemapäällikönkatu 1, Helsinki. Kokouksen esityslista on tämän viestin lopussa. Kyse on puolueen kevätkokouksesta, jonka hallitus päätti eurovaalien vuoksi siirtää elokuulle. Kokouspaikka sijaitsee Helsingissä Pasilan rautatieaseman läheisyydessä. Lisätietoa kokouspaikasta: http://alli.fi/allianssi/allianssi-talo/sijainti+ja+kartta/

Kokouksessa valitaan puolueelle puheenjohtaja, varapuheenjohtajat ja puoluehallitus kahden vuoden toimikaudeksi. Kokouksessa käsitellään myös vuoden 2013 tilinpäätös ja toimintakertomus. Kokoukselle voi tehdä esityksiä puolueohjelman muuttamisesta. Lisäksi kokouksessa käsitellään kokoukselle mahdollisesti tehdyt muut kokousaloitteet, joiden tekemisestä löytyy lisätietoa keskustelupalstalta. Kokousaloitteita voi esittää kuka tahansa puolueen jäsen.

Kokouspäivän aikana pidetään lisäksi lyhyt Piraattinuorten vuosikokous, josta lähtee erillinen kutsu Piraattinuorten jäsenille myöhemmin.

Tervetuloa kokoustamaan, keskustelemaan ja tutustumaan! Kokoukseen voi myös etäosallistua sähköisesti. Etäosallistuminen äänioikeutetusti edellyttää ennakkoilmoittautumista, joka tapahtuu vastaamalla tähän sähköpostiin ja ilmoittamalla etäosallistuvansa. Äänioikeudetta saa etäosallistua vapaasti ilman ennakkoilmoittautumista.

Etäosallistuminen tapahtuu selaimen kautta, jolloin kokouspaikan ja osallistujan välillä voidaan välittää ääntä, videota, dokumentaatiota ja tekstipohjaista keskustelua. Web-kameran tai mikrofoni+kuuloke-yhdistelmän käyttö helpottaa osallistumista, muttei ole välttämätöntä. Tarkemmat ohjeet etäosallistumisesta ilmoitetaan sähköpostitse hyvissä ajoin ennen kokousta kaikille ilmoittautuneille, sekä puolueen keskustelupalstan kevätkokous-osiossa.

Esityslista kaikkine liitteineen ladattavassa muodossa

Keskustelupalstan puoluekokousaiheet

Liitteet yksittäin ladattavissa

Vapaaehtoinen, epävirallinen kokousilmoittautuminen Facebookissa

Esityslista:

Aika: 17. elokuuta 2014 kello 11.00

Paikka: Allianssi-sali, Allianssi-talo, Asemapäällikönkatu 1, Helsinki

1. Kokouksen avaus
2. Kokouksen järjestäytyminen
2.1. Kokouksen puheenjohtajat
2.2. Kokouksen sihteerit
2.3. Kokouksen pöytäkirjantarkastajat ja ääntenlaskijat
3. Kokouksen laillisuus ja päätösvaltaisuus
4. Esityslistan hyväksyminen
5. Poliittinen tilannekatsaus
6. Hallituksen vuosikertomus vuodelta 2013
7. Tilinpäätös vuodelta 2013
8. Tilinpäätöksen vahvistaminen ja vastuuvapauden myöntäminen puoluehallitukselle ja muille vastuuvelvollisille
9. Hallituksen vaali
9.1. Hallituksen puheenjohtajan vaali
9.2. Hallituksen varapuheenjohtajien vaali
9.3. Hallituksen muiden varsinaisten jäsenten vaali
9.4. Hallituksen varajäsenten vaali
10. Puolueohjelman muuttaminen
11. Kokousaloitteiden käsitteleminen
12. Muut esille tulevat asiat
13. Kokouksen päättäminen