Konferenssiohjelma

Tälläkin DesuCruisella järjestetään taatusti asiatonta ohjelmaa aiheesta ja aiheen vierestä! Perinteisesti myös Tukholmassa on järjestetty lähestulkoon opastettuja kiertoretkiä. Vi gillar Sverige!

UUTTA!
Väkisintutustumisen ABC

Alkoholistikiintiö-Alexander ObD

Oletko aina halunnut tutustua söpöön animetytyyn/kekeen tai cooleihin tyyppeihin, mutta hikkytasosi pakottaa sinut vain katselemaan pylvään takaa. Ei hätää, sillä tämän luennon jälkeen osaat taatusti tutustua keneen tahansa keinoja kaihtamatta. Luvassa oman elämän kokemusta ja itseironiaa.

Aiemmin julkaistua...
Merinisäkkäiden arvoitukset

Naavaparta-Lmmz

Veden peitossa olevissa ympäristöissä elää monenlaisia jännittäviä olentoja. Lähde tunnetun meribiologin opastamalle tutkimusmatkalle Suureen Siniseen ottamaan selvää, miten meressä elävien nisäkkäiden naarasyksilöt ovat kehittyneet eräissä anime- ja mangateoksissa!

Meribiologiselle matkalle meidät vie Mikko "Jacques Costea" Lammi.

Shibe-kun on paras ^__^

Gary Stuing with Jushiko

Sword Art Onlinen Kiritoa kritisoitiin hahmona siitä, että tämä oli aivan liian täydellinen ja ylivoimainen. Mutta Kiritokaan ei ole mitään, kun tätä vastaan pistetään aikamme suurimman animen, Mahouka Koukou no Rettousein päähenkilö, Tatsuya "Shibe-kun" Shiba. Miksi Shibe-kun on paras ja mitä jokainen cruiseilija voi oppia Shibe-kunilta?

Shibe-kunin parhauden saloihin meidän johdattaa Jussi "niidel" Kari. Ps. Shibe-kun on paras

Vaatteet pois!

Ammattiriisujat Isperia ja Shadikka

Miksi puku tekee miehen? Miksi koulutytöstä tulee taikatyttö, kun hame lyhenee? Ovatko räjähtelevät vaatteet tarpeen? Kenen power levelit nousevat kun pintaa paljastuu? Mikä on Nudist Beach?

Työpäivän jälkeen on aina parasta ottaa housut pois, mutta tätä universaalia totuutta ei kuitenkaan ole animessa juurikaan ymmärretty. Nyt animessakin on kuitenkin vihdoin havahduttu siihen, että välillä kannattaa keventää ihan kirjaimellisesti.

Kankaan vekkien kiemuroihin ja vaatteiden sortovallan saloihin teidät johdattavat Anssi Matti “Shadikka” Helin ja Teppo “Isperia” Suominen.

Ana Tomian perusteet

AnaTomian asiantuntijat Ana ja Tomi

Anatomia tarkoittaa elävien organismien muotoa ja rakennetta sekä kehon osien suhdetta toisiinsa. Ana ja Tomi kertovat, mitä se oikeasti tarkoittaa. Taatusti asiatonta anatomista esittelyä ovat vilauttelemassa Antti "Ana" Myyrä ja Tomi "Tomi" Sjöblom.

Cosplay ja itsetunto, ulkonäköpaineet, elitismi ja miksi tuomareiden kaverit aina voittaa!?

Seksiasukuningatar Ilona

Seksiasu.fi:n ylläpitäjä Ilona Parviaisella on vakavaa asiaa. Cosplay vaikuttaa huolestuttavasti niin nuorten kuin vanhojenkin itsetuntoon ja aiheuttaa ulkonäköpaineita. Elitistit syljeskelevät alempiarvoisten cossinyyppien päälle ja kaiken kukkuraksi kisoissa voittaa vain tuomareiden kaverit tai ne, jotka sujauttavat tuomaristolle pullean kirjekuoren täynnä riihikuivaa käteistä. Tämä on vääryys! Parempaa maailmaa rakentamassa Ilona "Edeae" Parviainen.

Eikä tässä vielä kaikki!

DesuCruiselle on tulossa vielä lisää ohjelmaa. Pysy kuulolla!

Ps. varmaa on vain se, että mikään ohjelmista ei ole asiallinen.